<head><meta charset="utf-8"></head>


<<<<<<< Updated upstream
=======


<p>Visada sutrikdavau, kai manęs Azijoje paprašydavo atspėti žmogaus amžių. Bandydavau išsisukti, nes buvau jau ne kartą suklydusi. Kaip kitaip, juk dauguma azijiečių atrodo 10 ar 20 metų jaunesni, nei yra iš tikro. Kokia to priežastis? Po kelerių metų gyvenimo Pietryčių Azijoje supratau, kad tai ne vien ištisus metus šviečianti saulė ir atogrąžų klimatas.</p>

<p>Pagrindinė azijiečių jaunystės priežastis – gyvenimo būdas.</p>

<p>„Norėdami išvengti pokalbio per kelionę automobiliu tajai apsimeta, kad miega, bet iš tikrųjų slapta medituoja“, – daug apie tajų charakterį pasakanti frazė. Man kartais atrodo, kad vietiniai tokią meditaciją dažnai praktikuoja ne tik kai atrodo, jog jie miega, bet ir dirba, vairuoja ar bendrauja su kokiu <em>farangu</em>.</p>

<p>Budistinė išmintis, tradicijų puoselėjimas, emocijų valdymas – vertybės, lemiančios azijiečių gyvenimo kokybę. Gyvendami ir dirbdami Tailande turėjome galimybę ne tik įsigilinti į nacionalinį tajų charakterį, bet ir pasimokyti iš vietinių laimingo ir sveiko gyvenimo filosofijos.</p><div class="paid-content-text"><div class="marker"></div><p>Azijiečiai gula anksti ir keliasi su saule. Diena prasideda įprastu ritualu – mankšta. Kas sporto klube, kas priešais savo namus, kas parke ar tiesiog šalia judrios gatvės su ūžiančiais prieš nosį sunkvežimiais, bet kūno išbudinimas yra kiekvieno azijiečio dienotvarkės dalis. „Gyvūnai pirmiausia tik pabudę pasirąžo, raitosi, krato galvą, purtosi visu kūnu, o tik paskui eina į medžioklę“, – sakė kaimynė Bow, su kuria susipažinau mūsų namo sporto klube. Ji tada ėjo ant bėgimo takelio.</p> <p>Azijiečių gyvenimo būdas turėjo įtakos ir mūsų šeimos savaitės grafikui. Sekmadienis paprastai būdavo ta diena, kai sau leisdavome miegoti iki valiai. Tačiau gyvenant Bankoke sekmadienis tapo diena, kai keldavomės anksčiausiai. Penktą valandą suskambėdavo žadintuvas, už 20 minučių jau sėsdavome į traukinį, dar už tiek pat laiko atsidurdavome centriniame Bankoko <em>Lumphini</em> parke.</p> <div class="article-image grid_4 image-big" data-id="5516096"><a href="https://s1.15min.lt/images/photos/2020/08/27/original/kelione-po-tailanda-5f47772b60174.jpg" rel="content-image" title="Asmeninio albumo nuotr./Kelionė po Tailandą"><img alt="Asmeninio albumo nuotr./Kelionė po Tailandą" rel="content-image" src="https://s1.15min.lt/static/cache/NTcweCwsNjE2MTUwLG9yaWdpbmFsLCxpZD01NTE2MDk2JmRhdGU9MjAyMCUyRjA4JTJGMjcsMTMzNTgzOTIyNw==/kelione-po-tailanda-5f47772b60174.jpg" style="width: auto; height: auto;"></a> <div class="image-title" style="display: block;">Asmeninio albumo nuotr./Kelionė po Tailandą</div> </div> <p>Aurimas bėgiodavo kartu su klubo „Bankoko bėgikai“ nariais, aš prisijungdavau prie grupės, užsiimančios joga. Kai norėdavome pabandyti ką nors nauja, galėdavome rinktis iš taiči, karatė, šokio su vėduoklėmis, kardais ar lazdomis, bėgimo basomis ar atbulomis, ėjimo aukštai keliant kojas ar tiesiog bėgimo. Net ir pasyvūs sportininkai čia rasdavo ką veikti. Nenuobodžiaudavo net senoliai.</p> <p>Be keleto rimtų iki prakaito suplukusių sportininkų, <em>Lumphini</em> parke didžiąją sportuojančių dalį sudarė pensininkai. Juos čia atlydėdavo jauni žmonės – sūnūs, anūkės arba samdomi prižiūrėtojai. Taip, čia sportuodavo paprastos močiutės gėlėtomis pižamomis bei turtingos ponios išbalinta oda, su nepriekaištingais vakariniais makiažais ryte ir 10 centimetrų nuo šaknų pakeltais plaukais.</p> <p>Galėdavome prisėsti ant suoliuko ir kartoti šimtametės senučiukės judesius: būdavome tikri – senolė išmano, ką daro, ir net mažojo pirštelio sukimas, pasirodo, turi didžiulę įtaką organizmui.</p> <p>Pirmą kartą Azijoje išvydau tokią „sporto šaką“ – rankų ir kojų kratymą. Pratimai labai paprasti: ritmingas mosikavimas rankomis, riešų sukimas, pirštų gniaužymas ir sprigtavimas, lengvas galūnių krutinimas ar purtymas, atliekamas atsistojus ar atsisėdus. Tokie pratimai visiškai neapsunkina širdies ir sąnarių, tinka bet kokio amžiaus ir sveikatos žmogui, o efektas – toks pat kaip bėgiojant.</p> <p>Judesiai keisti ar net juokingi, ir visai neatrodo, kad gali teikti kokią naudą. Pasirodo, viršutinėse ir apatinėse mūsų galūnėse yra daugybė kapiliarų, kuriuos reikia nuolat išjudinti. Kratant rankas ir kojas kapiliarai suaktyvinami ir dažniau susitraukinėja, dėl tos priežasties ne tik aktyviau varinėjamas kraujas galūnėse, bet ir stimuliuojama viso kūno kraujotaka.</p> <p>Azijoje išgirdau teoriją, kad pagrindinė žmogaus kūno kraujo apytakos varomoji jėga – ne širdis, kaip tvirtina tradicinė medicina, o kapiliarai. Ši teorija teigia, kad širdis yra kraujo tėkmės reguliatorius, o kapiliarai – svarbiausias variklis. Nežinau, kiek tuo tiki močiutė ant suoliuko, bet pratimai, kuriuos ji daro, tą teoriją patvirtina.</p> <div class="content-ad ads-cnt">	<div data-expand="800" class="dfp dfp-lazy lazyload" id="dfp_9-5f5bbd058d5ca" data-id="9" data-path="/146733436/15min/15min_max/15min_max_580x250_1" data-n="5f5bbd058d5ca" data-type="lazy" data-size="[[580,250],[728,90],[750,100],[750,200],[880,250],[550,250],[550,400],[570,250],[570,400],[570,300],[300,250]]" data-slot="default" data-hos="0" data-mapping="[]">
</div>
</div> <p>Rytinės mankštos finalas – masažas, daromas sau: kumščiais aptrankomi rankų ir kojų raumenys, plaštakomis mušami pilvo ir smakro riebaliukai, pirštų galais masažuojamas veidas ir galvos oda, tampomos ausys. Viskas dėl tos pačios priežasties – kraujo apytakos stimuliavimo, odos kvėpavimo skatinimo ir organizmo detoksikacijos.</p> <div class="article-image grid_4 image-big" data-id="5516102"><a href="https://s2.15min.lt/images/photos/2020/08/27/original/kelione-po-tailanda-5f47772c8e080.jpg" rel="content-image" title="Asmeninio albumo nuotr./Kelionė po Tailandą"><img alt="Asmeninio albumo nuotr./Kelionė po Tailandą" rel="content-image" src="https://s1.15min.lt/static/cache/NTcweCwsNjE2MTUwLG9yaWdpbmFsLCxpZD01NTE2MTAyJmRhdGU9MjAyMCUyRjA4JTJGMjcsMTc1MzE0NjcwOA==/kelione-po-tailanda-5f47772c8e080.jpg" style="width: auto; height: auto;"></a> <div class="image-title" style="display: block;">Asmeninio albumo nuotr./Kelionė po Tailandą</div> </div> <p><em>Lumphini</em> parke susitinkantys vyresni žmonės turi įvairių pomėgių. Jie dėvi vienodos spalvos marškinėliais ir susirenka sportuoti arba žaisti šachmatais, gerti arbatos. Jie daug juokiasi ir, atrodo, džiaugiasi gyvenimu. Svarbiausia, jie nėra vieniši.</p> <p>Mes savo sekmadienio ritualą parke užbaigdavome basomis vaikščiodami, šokinėdami ir trypčiodami ant specialaus akmenukų kilimo. Šios technikos mus kartą išmokė viena iš senučiukių. Nebuvo laiko net žiūrėti į kyšančių iš vandens varanų, vadinamų Komodo drakonais, galvas.</p> <p>Saulutėje besišildantys didžiųjų dinozaurų palikuonys paprastai žmonių nepuola (tik kartais), bet gali lengvai nužudyti buivolą. Pietryčių Azijoje jie vaikštinėja laisvi, juda lėtai ir oriai, nesprunka tolyn net jei koks nors turistas bando prieiti arčiau ir kartu nusifotografuoti. Sunku patikėti, kad šie iš pažiūros tingūs gyvūnai galėtų pasiekti 30 kilometrų per valandą greitį, akimirksniu suleisti dantis į grobį ir numarinti auką per maždaug valandą. Plėšrūnų negąsdina net brakonieriai ar medžiotojai. To priežastis paprasta: jų oda netinka rankinukų gamybai, o patiekalai iš maita mintančių drakonų mėsos nešmėžuoja jokiame restorano valgiaraštyje.</p> <p>Aštuntą valandą visas parkas vieną minutę nuščiūdavo – skambėdavo nacionalinis Tailando himnas. Tie, kas bėgiodavo, – sustodavo. Tie, kas sėdėdavo, – atsistodavo. Tie, kas tobulindavo <em>adho mukha</em> šavasaną – žemyn žiūrinčio šuns pozą, pereidavo į tadasaną, arba kalno pozą, kai atsistojama, išsitiesiama ir rankos laikomos prie šonų. Tajai susikaupdavo ir tyliai niūniuodavo himno žodžius. Mums tai primindavo, kokioje unikalioje šalyje pradedame dar vieną rytą.</p> <p>Pasibaigus himnui būdavo laikas namo ar į masažo saloną – lauke būti pasidarydavo per karšta.</p> <p>Tailandas garsus masažo technika. Prieš 2500 metų masažo mokslas čia atkeliavo iš Indijos ir buvo šimtmečiais praktikuojamas vienuolių kaip neatsiejama budizmo filosofijos dalis. Jeigu masažuotojas kursą pradėdavo trumpa malda suglaustais delnais virš kaktos, vadinasi, būdavome gerose rankose. „Tikrai geras tajų masažo meistras dirba apimtas meditacijos nuotaikos, pradėdamas nuo maldos, padedančios jam susikaupti“, – paaiškino masažuotojas Din.</p> <p>Tailandas garsėja masažų įvairove – rankų, pėdų, galvos ir pečių, veido, taip pat žuvelių SPA, kai mažos žuvytės nuėda negyvą pėdų odą. Neįmanoma prašauti pasirinkus bet kurį iš jų, bet būtų pravartu žinoti, kad yra du masažo būdai – per drabužius ir nuogo kūno. Nusirengti dažniausiai reikia, jeigu užsakomas masažas su aliejumi, kitu atveju duodami drabužiai. Užsivilkusį plačius marškinius ir apsimovusį per liemenį sujuosiamas kelnes klientą masažistei patogu lenkti, kelti, sukti ir kitaip masažuoti.</p> <p>Pirmus kelis kartus jaučiausi nejaukiai, kai man prieš masažą būdavo plaunamos kojos. Buvau prisiskaičiusi, kad Azijoje pagal visus hierarchijos principus pėda yra žemiausia žmogaus kūno dalis, tad ką nors paliesti ar nukreipti pėda – baisus įžeidimas. Tik ne masažo salone. Čia pėdos lepinamos ir su kaupu atsiima už visa, kas bloga apie jas prikalbėta.</p> <div class="content-ad ads-cnt">	<div data-expand="800" class="dfp dfp-lazy lazyload" id="dfp_10-5f5bbcc7d9daa" data-id="10" data-path="/146733436/15min/15min_max/15min_max_580x250_2" data-n="5f5bbcc7d9daa" data-type="lazy" data-size="[[580,250],[728,90],[750,100],[750,200],[880,250],[550,250],[550,400],[570,250],[570,400],[570,300],[300,250]]" data-slot="default" data-hos="0" data-mapping="[]">
</div>
</div> <p>Atliekant tradicinį tajų masažą yra svarbūs jogos elementai, kai pratimai daromi be paties kliento pastangų: keliamos ir visaip kryžiuojamos jo kojos, tempiamas kaklas, sukamas stuburas. Taip pat masažuojami raumenys, tempiami sąnariai, arba <em>sen</em> – energijos linijos. Taškinis masažas atliekamas pirštais, alkūnėmis ar net kojomis, užsilipus ant kliento. Visi metodai skirti tam, kad išgydytų, atpalaiduotų ar išlaisvintų užspaustą energiją.</p> <div class="article-image grid_4 image-big" data-id="5516100"><a href="https://s2.15min.lt/images/photos/2020/08/27/original/kelione-po-tailanda-5f47772c160ee.jpg" rel="content-image" title="Asmeninio albumo nuotr./Kelionė po Tailandą"><img alt="Asmeninio albumo nuotr./Kelionė po Tailandą" rel="content-image" src="https://s1.15min.lt/static/cache/NTcweCwsNjE2MTUwLG9yaWdpbmFsLCxpZD01NTE2MTAwJmRhdGU9MjAyMCUyRjA4JTJGMjcsMjM2MTA1ODM0NQ==/kelione-po-tailanda-5f47772c160ee.jpg" style="width: auto; height: auto;"></a> <div class="image-title" style="display: block;">Asmeninio albumo nuotr./Kelionė po Tailandą</div> </div> <p>Pati išklausiau 10 valandų kursą ir susipažinau su tajų masažo pagrindais. Sugundė noras geriau pažinti masažo principus, be to, patiko idėja, kad šio masažo metu nėra tiesioginio kontakto su žmogaus kūnu, nes aš pati arba kitas žmogus liečiamas per drabužio sluoksnį. Kita priežastis – beveik visas procesas vyksta klūpint ar patogiai atsisėdus ir masažuotojui nebūtinos stiprios rankos, nes masažas daromas delnais, alkūnėmis ir naudojant visą kūno svorį, atsistojus, įsispyrus, tempiant, keliant, spaudžiant. „Įsivaizduok, kad tai šokis“, – davė patarimą mano masažo mokytojas. Ir iš tiesų, įgudusi ranka masažuoja lėtai, ritmingai, o perpratus techniką tai tampa savotiška meditacija.</p> <p>Mano kursas galėjo tęstis, bet mokytojas sulaukė avanso už kitas 10 valandų ir išsikraustė iš Bankoko. Kai skambinau, jis nesijautė nepelnytai paėmęs iš manęs pinigus, teigė, kad sumokėjau ne avansą, kaip buvome taręsi iš pat pradžių, o likusią sumą, kurią buvau jam skolinga už pirmas 10 valandų.</p> <p>Tajai viską supranta taip, kaip jiems patogu.</p> <p>Aš nebenorėjau tęsti pamokų, o Aurimas nusprendė pasirinkti patikimą mokyklą ir prieš išvažiuodamas iš Tailando lankė 10 dienų kursą seniausioje Tailando mokykloje Po šventykloje. Ten viskas vyko profesionaliai, kaip ir turi būti 10 tūkstančių batų (260 eurų) kainuojančiuose kursuose.</p> <p>Aurimas tikrai gerai išmoko atlikti tajų masažą. Tik bėda ta, kad treniruodavosi darydamas jį man, o aš mėgstu stiprų, tiksliau, labai stiprų masažą. Gal praeitame gyvenime buvau azijietė? Dėl to jis įprato masažuoti iš širdies ir peties, tad per jo masažą negalėjo atsipalaiduoti nei jo sesės, nei mano draugės. Savo draugams mano vyras irgi siūlė padaryti masažą, bet lietuvių reakcija buvo nuspėjama. Simonas pasakė: „Kaip čia vyras mane dabar lies…“, o Nerijus pajuokavo: „Gal Eglė irgi baigė tuos kursus?..“</p> <p>Mano mama pasigyrė bendradarbėms, kad Aurimas moka daryti masažą, ir viena iš jų užsakė Aurimo paslaugų savo vyrui. Taip, kažkur Skuode Aurimas dvi valandas masažavo didelį ir tvirtą vyrą. Už darbą gavo 100 litų. Kažkodėl įtariu, kad ir jam masažas buvo per stiprus, nes vėliau nei mamos bendradarbė, nei kitos kolegės neužsisakė Aurimo paslaugų…</p> <p>Užtat Aurimas įsidėjo dar vieną patirtį į savo patirčių dėžutę, pavadinimu „Už komforto ribų“ arba „Maži eksperimentai gyvenimui paįvairinti“, arba „Makaronai su braškėmis ir kiti receptai“.</p> <p>Bet grįžkime į Tailandą.</p> <p>Aurimas į naktinio klubo šokių aikštelę grįžo įgavęs naują kvėpavimą, nes vyrų tualete jam buvo atliktas poros minučių galvos ir smilkinių masažas. Tai atliko specialiai ten dirbantis vyrukas – jis tiesiog atsistojo mano vyrui už nugaros, užmetė ant sprando šiltą rankšluostį ir išmaigė kaklą, pečius, smilkinius. Aurimas mane patikino, kad tai tikrai buvo ne moteris. Gal jis manė, kad prieštaraučiau, jei kokia gražuolė tailandietė paspaudytų jam smilkinius?</p> <div class="content-ad ads-cnt">	<div data-expand="800" class="dfp dfp-lazy lazyload" id="dfp_11-5f5bbcfb76c8e" data-id="11" data-path="/146733436/15min/15min_max/15min_max_580x250_3" data-n="5f5bbcfb76c8e" data-type="lazy" data-size="[[580,250],[728,90],[750,100],[750,200],[880,250],[550,250],[550,400],[570,250],[570,400],[570,300],[300,250]]" data-slot="default" data-hos="0" data-mapping="[]">
</div>
</div> <p>Be to, Tailande niekada negali žinoti – gal vis dėlto ji yra vyras.</p> <p> </p> <p>„Miegas yra mūsų didžiausias pomėgis“, – juokiasi tajai.</p> <p>Tajai keliasi anksti – 4–5 valandą ryto, ir dieną pradeda, kol dar nėra labai karšta. Atogrąžų klimato šalyje net ir per lietaus sezoną oras vidurdienį įkaista iki daugiau nei 30 laipsnių. Karščiausias valandas vietiniai išnaudoja taip pat turiningai – pokaičio miegui.</p> <p>Čia niekam neatrodo keista pasikloti kilimėlį, išsijungti šviesą ir valandą numigti. Gerai pailsėti netrukdo net dalykinio stiliaus drabužiai ar darbiniai kostiumėliai. Azijiečiai miega ten, kur stovėjo: suglemba ant grindų namuose, užsnūsta ant darbo stalo, kur nuolat po ranka yra pagalvė, autobuse nesidrovi kam nors, pavyzdžiui, man, padėti galvos ant peties ar prigulti gatvėje. Taksi motorolerio vairuotojas įsitaiso ant transporto priemonės tokiomis pozomis, kad sunku net įsivaizduoti: ant nugaros, ant pilvo ar šono; išsitiesęs, susilenkęs ar susiraitęs. Furgono vairuotojas pasikabina hamaką mašinos kabinoje, priekaboje arba tarp pakelės medžių. Prabangios parduotuvės pardavėja miega pasirėmusi į prekystalį, o biuro darbuotojai išsidrebia kėdėje. Dabar jau gerai žinau, kad nuo 12 iki 13 valandos belstis į biurą ar slampinėti po vietinę parduotuvę Azijoje turi labai atsargiai, juk gali ką nors prižadinti ar netgi ant ko nors užlipti.</p> <p>Be to, Azijoje labai populiaru miegoti bambukinį kilimėlį pasiklojus tiesiai ant grindų. Taip pat vis dar populiarios didžiulės senovinės iš medžio išdrožtos kiniškos lovos be jokio minkšto pagrindo. Pasirodo, kietas guolis – sveiko stuburo ir jaunystės garantas.</p> <p>Pirmą kartą apie tai, kad turime atkreipti didesnį dėmesį, kaip ir ant ko praleidžiame trečdalį gyvenimo, išgirdau iš Azijoje daug metų gyvenusio lietuvio Tado. Japonijoje studijavęs vaikinas jau keletą metų miega ant kietos lovos, po sprandu pasikišęs tik susuktą rankšluostį. „Reikėjo laiko, kol pakeičiau įsisenėjusius įpročius, – pasakojo jis. – Daviau sau du mėnesius šiam eksperimentui, iš pradžių jaučiau diskomfortą, bet po keturių savaičių pripratau prie kieto guolio ir dabar jau kitaip nebeįsivaizduoju.“</p> <p>Iš Tado pirmiausia ir sužinojau, kad įvairiausi mūsų kūno negalavimai priklauso nuo stuburo slankstelių pasislinkimo, tai suformuoja netaisyklinga laikysena dieną, o didžiausias stuburo priešas – miegas mums įprastoje patogioje lovoje ant šilto čiužinio ir aukštos pagalvės. Šiltame guolyje tarpslanksteliniai diskai sušildomi, tampa paslankesni ir sudaro sąlygas naujiems pažeidimams. „Galima metų metus gydyti laringitą, tuberkuliozę, inkstų ir šlapimo pūslės uždegimą, lytinės srities nemalonumus ir stebėtis, kodėl nepavyksta pasveikti. Net neįtarti, kad pirminė ligos priežastis – stuburo pažeidimai“, – rašo japonų gydytojas Kacudzo Niši knygoje „Auksinės sveikatos taisyklės“, kurią mums per vestuves padovanojo Tadas.</p> <p>Autorius teigia, kad žmogus yra toks jaunas, koks jaunas yra jo stuburas, o miegant kietame lygiame guolyje netaisyklingi stuburo poslinkiai lengvai ištaisomi, nes padėtis yra taisyklinga. Žinoma, svarbu pasirinkti ir tinkamą pagalvę, šiuo atveju – susuktą rankšluostį po sprandu.</p> <p>Aš pati miegą kietoje lovoje be pagalvės propaguoju keletą metų ir drąsiai galiu visiems rekomenduoti. Nors vis dar kartais užmiegu ant pilvo ar šono, beveik visada atsibundu gulėdama ant nugaros. Kūnas pats jaučia, kaip patogiau, ir naktį pasirenka sveikiausią padėtį, jeigu tik netrukdo krūva pagalvių. Žinoma, skaitydama knygą kartais užsnūstu palenkusi galvą, bet tada būnu pažadinta aštraus skausmo kaklo srityje, o jį išmankštinti užtrunka keletą minučių. Manau, tai ženklas, kad mano kaklo slanksteliai jau priprato prie azijietiškų tradicijų.</p> <p>Su kieta lova taip pat kaip su Azija: prie jos sunku priprasti, bet kai pripranti – tai visam gyvenimui.</p> <p>O pagalvės? Nuo šiol jos mūsų lovoje naudojamos tik pagalvių mūšiams.</p></div>
>>>>>>> Stashed changes







<p>Bankoko prekybos centrai lūžta nuo pasiūlos, bet štai ir vėl valandą blaškausi nerasdama kūno losjono, kuris nebalintų odos. Paklaususi pardavėjos, sulaukiu to juokingo „ji gal iš Mėnulio iškrito“ žvilgsnio. Šalyje, kur graži moteris jaučiasi nepakankamai patraukli, jeigu jos oda ne balta kaip popieriaus lapas, „balta“ nenorinti būti užsienietė atrodo tikra keistuolė.</p>

<p>Panašios tendencijos pastebimos visoje Azijoje: vietnamietės nuo saulės slepiasi po storu drabužių, pirštinių, kojinių ir veido kaukių sluoksniu. Filipinuose merginos net vairuodamos dviratį vienoje rankoje laiko išskleistą skėtį. Mianmare moterys, vyrai ir vaikai veidus išsipiešia <em>thanaka</em> – baltos spalvos košę primenančia mase iš santalo medžio miltelių. Tailande populiarios balinamosios priemonės, suteikiančios „lėlės“ efektą ir apsaugančios nuo tokių komentarų, kokio sulaukė pažįstama tailandietė Tak per savo vestuves su prancūzu. „Tavo oda per ruda, tu per bjauri, kad ištekėtum už <em>farango</em>“, – nuotakai tvirtino jos geriausios draugės.</p><div class="paid-content-text"></div>

<div class="subscription-callout-holder">

    <div class="subscription-callout logged-in subscription-15-max">
        <div class="logo-max">
            <a href="https://www.15min.lt/max" target="_blank"><img src="/assets/images/logos/cosites/max-dark.svg"></a>
        </div>
        <div class="message">Dabar nauji metiniai prenumeratoriai gauna <img src="data:image/png;base64,iVBORw0KGgoAAAANSUhEUgAAAP4AAABFCAYAAABqm1vnAAAAAXNSR0IArs4c6QAAADhlWElmTU0AKgAAAAgAAYdpAAQAAAABAAAAGgAAAAAAAqACAAQAAAABAAAA/qADAAQAAAABAAAARQAAAABvI3cDAAAfDElEQVR4Ae2d+3nUutaH4Tznf+ZUgKmA2RVgKsjsCnAqYHYFMRUwVBCnAoYKcCpgqACngm+oYH/vb5AcWZZkey4hJNHzCGndl9ZF9kySvZ8/expPEfiDIpAxcPc1c87MmRrZ8+fPM200/v3334ZFc8380jBYn4YTgefO/mn7FIF7GQF6XU3+jrlwG3yss1wENbwf6H+tT4MIPMrGN4X0hvPnzBlTY8tcUxxXO2jCP+YpJH0qUE131AANU08e2XgaIyNAXNXs5T7NHjLBBbAiB/+EaI8N92ga3zTnexJcUEizWKIpjoriOI/RLR590nHGHF2Y6F7D/wn9NevTiERgbMMTz2tU1EaN1jlTeZmTY+WmN5Cpif/bHuGRIR5845sGvaAQlmNzS3G8ojiaGD86dYGo4VVkk4e5AM4xsZ0s/IAFTK4+E9c8ccyfxG8FXU/vaPyMLl3yJbwvXH3IV8gOXu6uzEPbP+jGJ/lzEqZCyiYkToWVhYoKfdJzOVCYo0xhYwPj25CdUQoeGBOhXXAkxXYWOxoxu4K2nBIzk7M1el+7etH1N3rWLu4x7f/zUA9LwvWU/8bMppyRggg+SdA3R4/05VP0xXjRI31f0Rst9JjsQ8MTAz2ZdUHHYqHLWI1axJoeHe9Mjjrhgb8BkSP/vUN49uzCgx8V+OAaX43EVIOWUzNJcVxRJz059BXo+poozKmmdvzoU/MXewk/ECHFljhcJo6jps/JyzrEg7wa/gc6KuhFiAfZrU9T7JFT/B/leFCNbxKppp+a0PaJ4lcBOneFic6ZTzsC/BMd1RH0/JEqiK1+PJdqev1MvqBxN+4BkdPl/p65a3h0ZIaunwIEh3Sg64tHXHjwowH/+6eclCS/CfiqBrcNqX0+sUFvKIYVchWFsfX1Y1P6koXpy/gw+q/BbZhWf/uNsylqi/dFHzRMbDMOmIwt8dFPQNY2EIjM2euLVV0YM4vXCu8VSw3PLJRLw1uxnpm9ltzZP6rtb2l8JYco68sWJVL7zEyWZzOSKvyphpp9jXI1+yZmxBTZ5xg9hUe/mr1irkNFiO4MWgFNfjzWkfpMr5jcMEsTKzWr3rx6dUGs9dl9QSwb1qGxHWJ4LPQ7aXwneTmBnfpUPjgXFMcHlNTMDfUxmHz8ncE7VJiwdIdp+GKoCA297Er/HsicVW9TblPlnjcbYBs3u78ZOqenowWxGWziloENsfzBou9VXL9clt1THh+KDjINNGny46GerPFNQemmXqaSNzXUprlUhCrA9rU5pgf+4Bd2MX6DV9NnAzwuWW8RBUVYu8j7uic3ysuCqUs4Yx0aeYjh1atXar4GmjuVF+XnO/HQGhoXIaSLw6/chc1e34m80N7ktdB+wsgm8D5o1qM3vmn490RNDT87JHokV69xNVPFpKe11t3ATsbm2y8o/K+RX4apYSxqy0jRBQWw8QG/yiDxHiFNXtRwetoelBf3WOjKgDV7w7sYLF0f5TILDK0mhxV8DfMSWZbdx4BJeZUQI9v9e/tPW0+3qMexO2rjU1zvCNvqgMLSt+trdGjWsSeGKeKhV3E9HYqYDmi9gV49AQefRkZQT3l9ttyreLA1R88W+abnyJER2CpQ+fGAvOztETYzhDVHD6fZaxtfzvDN+g+9BL8drfCWUfXpjjP0/h+Ia/TVLuGh73fX5zEOSQB1Gxf76CKR18hVBL8aIz/GFjr/Qd9qjD7xoHPGoh8PaR0c6N+6vMAbhNZMfRO9jSnAzgKaYjUTj5E7R2YTkzkEPyZW++rHd72R9c7K2TLwL5l7DfT+5caDM+gt5dIou/nx40c2VTE6dKl/jclhs8LmeYz+0PBHeeLvW1wE+4qAlgS8GRtYbOkjRJHiV0GicpXiCdDaZgzQWhS6r7H/hrlrXEsAnrOfQ1+w/mXx7mqK77OLkxwy+g0+FXvj0g7d75sX367iCW5jZo2b2o8a+JDBqKn4LBQ71uQI6NdHx93Al7XdT1xbHSE5/Cpw9Qu299UfUntvcQc3PsEabET/9CTvGtwykGCftQNja06CPnaQYWAZRoex6NUTZRGmtlh9DCmAkvbRo98I00eAUAGVrTZng8wM3aIVDvqg7T558QzaH3uuOEvj0UaDRlbyNT7NWQcb31WOzEwxdXBbZz9qi45yRH6lS3bWo5T+4UwHNT4BzQhoshG8+Kh5Soph5eHHgvZ1L8qP/iv011EGj6AzgBo6g/zO4WuY5+yHLqBgARGrVNFn6D7K2CMvrl01vHJUucgj7V/voUex3HsQiwvifrG3ggcqeFDjE5NyQlx2zUNBbSbItKwkULf2UBHoC71lKzRuk3zFpwn0mpvj99aoq1lr/Mnx58zg/CV2xhsYX/rMBrb6I+RJ6KGLLKRM+dFbWBUiHgM3In8hM42HfAdcergeSH4ykPpCc9EjxhGxvMUl/lDKob+rHyv8XjgoKr3+7hVYcqgn7OCtjQ29lo5uIPTqMsl7zhpEoOld1pkLePvGg3cg+tYhvMFVCdpokgp+YrHrC8bvzPyUTT/6AB4jPjWgdGHuBmfTET8zg/EH/4apy/yHHwfO+InZGFWhZRNCPkTc3k98grsgsMHg+4Ei2B/IX+3jJ8BjnmB62q/G6sT/5GWCz/rIUIT0IavmehOigbtBLlZAJXr1pvDalTW21i7ugP1iiiy2/TeaKeIn4SW8uVsv+LgiZm0NsNcZF/DVrFvjhHIyN3t/2b3NgGzgee8TBSsO2GxCtIeI27vxCUYsyH6c1AiljxwLk9wlycqH+EmcXlNtESTZ0TmD4TLGhK5o0xuZIiG7jtGMf/rybwnPnLll1uCjMjFdCfwiQeuQVOwgcuNXh/abAcWmtj7g34qY6aLWa347RtbFFQK72kBH1Qr3N6s+6uFiTt74FFe5b/hMgw6+4qNfl0s1wU5J0ai4egN//1Gh9QhdRKcAu6RnlQf3wBH6ezITEJ23iYSc3pD08Wub4PldpBzDnRzgZ0E9rMmb8C9TjpkLrYJnjVwjXtWSf3EIb4ZisbbAY1gPafzZiAD9JO7VCL4Yy4pkDdqZcrlQAAt0xl73zof8NfJZyGEVHPKbEO2ucGPiJV/wdYWvzV35ZWxe49+bETaDPLir5lyTg4w1Z2q1Y8tGsd/Ap70/Ch9hYWKhCyIkY1ke3HpI4w8Gg4DWg0wRBnI7p0hST1YrOfppL50IXVpBd8XXwaY3/MFLw9AqrcaOfJc9d2wAPlFkjYvUHpkLFvHPBJuxZa1g/2IRdnVsXENfW/zIVU+41UjeY7LVKHszpFCXl87HuTYhXvAN+CpES+BSeSuxN0NWOVsYHYK3zApz+riw1zB50pl3ejlbTq1J74ZZM6/Medh2h5FVXeh7oZml6qJirzqqLU4r/BmLzin+Oasu+C2L+D+4dp6LuM/AxhrlZylZjMpYmeKJ0dD/VUGK0S0eG+fYqCwcW9E3gyadu4A4fPriJ0fHxsEFt+jIkP8RJD57Jj0ZerYp3+HZIv/WtQe/PnoowcGBTAX/uYjwyn/9mCoXDE26au01+MOYhuWl9rGBzBUyRYx+Kjy+623r8xj9x/QRu2qEryG72PkOXn8HUITowsFTE6+3MXoIL5vgL2yeQjwWh/5gDaMj2WNWDr6ZsbW0OkOr5RftkB/nbULKPVztwaNADlKMDNg1CalGKf31+/FqGneMbnojFA0sQd29LirhKd+hzdB1aZ0wSUs9jZ4hU8A3Z6qQVKS5lfdX/DhZXnxbe8BjfNup5Yz6b+lle9gIiRQhpHDYec2M0g1Pjiul9kMDPr2tXKJTD5l8iF90+C6R6fACZ+CTD1ZEL2Cbs6omlqzJYexkYjqk8ddJK3sSOcgM0ejTz1NbenAQRKcSsXCJNMh3Zs7FsXHxsb3x612MDn5laej9wP7Gwv6KL3OLw/6W+T9k9ETRK3hsqJDKALHVZWh1gMdHNT7iLmDO2SjuE2wVE3iDrMobcUvlLSgXQA7qMDWiPBW+POe+YirPr3yagS99PLz6LdEvPt7C2NHloKbPLG7EWorn+QjGKMurgddKnP5ArsuoggCB4JUc5CJA6qDQfQ1iyXzDnDnEDXt9ydYIhz41faG9Hciq+HJYthY3tKKnQE8vOZKTPnTNXR3wKyk/XJy75y/MerFHpELmncvn7825K/A654yZYVvwbgzZFVPI9i/p0/+Lf9E4+tY5q/LzakqefB3YWxLTjz5+HzgVN+woF2r6ua+bc1xxhsLi4a3hU912Bnxv4as7SAD67F8f58F6c12DqwxeMQ7WkWKKjf8d9OUeSkoMXHpOuGDmAkN7E7zka6/VYQL3zcL+ii4FQrd97tLw+Qp4uUcxpfxauTa0R39Dwnz0DsYHXVpTh5IrvytXkHNmLiy7oK5NfFzSfdkrL6maaf3kDPrjpQJEL74t0/AmlTdJ628T5NMWe0vWF0IGxk0At0MR7xmbWNN/ISVFTNbD58C1h0uCppYK5d1hrKm9BXDvLIqp+A551X+GrQrDqVc3/YcOdoYcp1Jb3c5T+KO60LNg5i4Dvv6DzwVz6+KH9pxhjq55hO8n+LVPQ2bh4xy4cfa7rYnTmY+3ML7n+F1Z2Fn1mTJzYG1LD+6AsOcdxB0Cij1nuZpgcqhxo6p0TvKWxRhUD/rbfnzShVoCFwneTYwG/nOkPlQbRUDuZQAnVK/GOEMR4dWbpi6VnNn4PNCi/iouBzW+MVaw6oC9QTBmIJc9QgCBMxn8FwHSUVAEQh87Vnsqi54BvWv0bgN6UwW7DvDropoF8PajxCZEAyeZpUvDnxq/rl2ct888+K7BaqxBYqLSWIzl9/gKD25B4vMpUA+KZWzUIQK+6a03D9GwUYRqQ2cK8YML2U/VURnRI/SLBK05uPE52EYHTBjR//hgnqBbUmk3J1rlRzZVNyJKxllCbuXTZCdWDPD+JGZrXwb4XQBnUZXdBNYMnL4Bl5/uKACCFzL4lC1Xx0n2nL9G8c0E5YsJvDtWxYMcpM7ZyxuCqSbr5QwbehMMPqx08YbyjEyeOMvWpcGrOpq7OGd/o95z4M42IfcMucMbX9bQs+ag5x3LBsCBGVv9uCJ2gGfmgKkkhVRPwhk/on/VlVAWfRIjEwv+MqaPOFU+zZw/9/EOXDl7f2v969hUcrHVwVlBYpFjM7fw71hDcYj5gb/71EYR04dtNWXj0omHmjhYo/DrlbrDb2Q/ujq8fenBFsztJrBuPNzCg1sQn1Yt4G1SudXZxX7wE9/aJC4VSv8C7t3kJqBfcSiWwNLqOcaqwzE/+LqMH0sfPwBHnwLYiAU/dk6ZCslEfcLGFbHdhnwknjPwb0TjbBcqXpfP5OSTi3P2qaJ12H5t0a2hN4uPTOVS84dZU+ft6TKIKkYI4bGTh/AJXDRvyFQBuWgOQvz4UxDzPKBHH810sdQhGrizCF7ojUebegYrvrCbwLqzcbTGlwEOq9f+ObNXbARpxvxEwOauM4LB71M4rprdXgFnnuNHzix7DL8QeuWfRWgdtPGt42+HIVBAyKgggvrlH341ng6BqWKoAvwWZZ/2Fr70z4a5JXavLINd8VG/ENTjt3S7wpMz9eXVD2bFXDJzMzOzVvCsrMyYVXHAr+9jeA3PYiwvvsi/LMKvj1qVS4Nf+Yrl4Ab+tctv9qmaDcYCO4rXPKDLomq7SZ2BuOkNZGt5A2vsLGKt9M9RG18K5RBTxfaK+Q/zWniGfhyVQ9v8Att/P7a79EbyfzFVxD8tq/QzP4mGbumvXJrd25XAz9gvLTywRvnkB7a2AflUQVQ+PwlW82Y+3sAqujpCE/q9SzNF1YsnOgr8PYe3jZvk4C9YSmZvqEgZ+hGV5qLH4CHg2ec7lNpTkwLnKaJHKzy4BYlD1QK3mwL/Z7fg7S7ET1z0sMpvuTq72EUhpmgcseM3c9HR2gWqLngL4ZvOkt1iOjv5thHmoJ/jd1R6AAYaUCszPeovECfzRAA7MgRmZZwuOoT9ADVnmRLFtxm+TW3iVEGo6dYBm6liUPyCw8Ru7hPxuYCmp9rSpQFX4NfgCjO3rCX4mrUz4CtAfETXrEMYBjJYmmG2lqNm17m8Wkp/87qP6mPwXT6f9SktZtXubjcpH6pbtnZXtDtvozr1UC6YsrO2jDpDovZSF4tURGvWvcRGNz7OzFH6hqk1Y2rUzCuKp2HdZ1yMFFLTpAI6Us0vNoLKceJ//WWUFQmlCn4doC8DuB1KQUdm69IHEizWyuX39qnYdexYOWNfcdQMDnxSwy+DxOMjN2NVTriEFjFecnBNDBrXJufVwydzcXYPv57CjYWdNXWxrB2+dpuyA5PqqWqZwz/735Hd5nX4d1ts6Oy5jzdwp4cGX/WljPkNhZorpl4ldk9q1pKpL3jmEWNRNDI7HVEGh8Bh9bTfOqhjbPMBJdHbWf74spwndUuLvScDrhAhNLChCzV45oHYdRIc0h3DofeSfC5j9BH4zQieloXzNQA3LWJgo3MPsIgczRu0SgzeKDzYBSsX0B4f5sQo094f5Cx2UYg1elEjV3m6pp7Bin+0G39Vzbr1FG18DqjfCNPnu8/Mua/Igy89eAwYDYQnvHche3p8MPcRFubcupQyCwfWKoCLNgxB7z1pjHwqweuADYuKxttPsBUYWjnzkjMXQ3wxujnjNkaP4ZFrYrSpeM6gpozVqj7+VK5O+FOXtZ7CoRzE9Et17eq3e+ws8Cu3sLfq4ltZHLzR2iNW0YsFuSJRs70eCjY+SnQ4PeFz61BqVbCRyVI8Lg3Wu3rav3TtevvXHuyChQu4exP8rYsz+3cBnEVVdmNXYqBiyCzsrbGie4bcMiWHnraIPJ1REJ1zdIaeFirKsaMcy+jxNR58CLiMCZO3KkArArgdKsIvWuqBtY7oC8XW2indJzHIIqJD6CpEI38z8FNs9L/VVxGgRE/6jHXKkPGxIxU8V0fvpnKJQ/vUGUQzAeuoEQ7a1CZO3rb+k8YYfN8x7ACxopPDsEVjh1zhFZGjNbm99Kj6CcrfMT88Xv3c+hN2ax8/Em5G8o1hO0swrQK0qXnWR6EsoEcovVE0Po2UlTEZ4qY3wcrKKL+J2os+DJCXjWD/GRu9s3ee+NiVsF7tg0qsg6GVA2xCeB+HjRz9uY8PwThdoncboh0JNw/oWQRwLQp/1i3AhvO85zx+47QsnGHTAr/49RFKBZS7eG9febDszMBFc4OdvZoPvSqauWNPTZ+bc24dfHAL7xW8yyDx+MhNTCXn0BvULETHRzVY49Lg11vO3MXZPfz6kbTPr5wVlsdfken5ho0MvtgFfwNt4ekpPLgF0b9uAWeDiQK/Yjb04Cwc9nbrf6ufutFaIX+DU198XAKOPrE8Gd1wKw83GlRiRzDPAjxZANei0Ksgb5gZU02jNTVeIpMZBj2RlikZxdIvOiP7EbngmZBRYS8N3+gFt3T+TtGga4kunU9jzfy42wX+gfcDvGWAdBIUtrYJxfMErQrQsgBuhyLOupxVpzVTet2cqZleMMeM2EWty3UROE/qDWTlG8RH+ZbKj2w0vpzgtvFRoifxwmGScw241w4utu05FWI0NvIQzcdhu/RxE+HZCH4Fbu3xZR7cAYnHqLNaIfgz9j8sPGLt+EPMJB99QyBO36EvRugNsXSekujSBVJZRhUN5s85w6XFsaou5GMpuoPfd5uNFLwZ4MsT9G2ANg/gWhRnLlvAbEysV148fLYdTNyUs5AN+0a1cQXhVy4yF2f3suvHGv730PXgmVk+d0XmHJnaxbn7tvFBdm4OBJfg5Hiy8eGb8oqpW3TMuMHpagzjCXiaKTqVFPGTgGScJujU78K/gb9h6jLOWYMD23rTKojVNsgwjFTxuKN0Ae2VB/xZs1UtAB6l2aXajsxuUitnbVL0AZpi+gIeNdBmgDdINnnOkd/yH7lYwSR97SBPb7ChGG2ZejtbtMTbzQ169BTe3KLaXdHuvI1qC926fBvmjBm9JKDZt4mafXTsGh+lKrC55VJB4VwFvrC40ArfFXzLEM3HSRc2ch8fgtFbhPATcfkIfgXRHxsfEYMVJ2gFs2SOafyf8HUKBrgziJF8KjrIAIDtD8S+DJBGocjHzM05Qrps65Aw+C34IC3EPxH3ciT/kP0GPbowe4NzZiArxYzV5nfN/oI5OJC7hql9NQdeolON2BngvnUQDoBM9JImFxmyZw57bwu96CE9hPGzIF+NR+qB9su9wqMsBSOvYH33aAJ1q/wDvQjQYqjRQUZvHVNyZPzc14fttUmST3Jh3dx/w2uLoYzEqZWBfsVctIjAZkiHRIyeV9guAyqmoHKXGb1qhDsdpuCzkUY3A3wr6LpYY0M08ewG8dsolhaOrLbOc/i3loe9+uKThVMrfPpbkrfI2FoJsRchpHDGx9S5xKZ6PMdGzmyEGBr/NTf/O8soQ55wDq6AnjF1+Ia5hqcNBHByYENP+yzJ9IuoAxYj+MawzMcwhXg42wKfS3PLvjQ8KoKavc5eGdxuUSzgV5yWIPQapqe/+DesNbOCp5FO9sEBr4pQf9ykp4n02DcDa7cGJ9sN6zGGHx/5etcjH2nwJ8dep3ihb4ivzrRk5iYHErF56NUsMgUyNTyKuXK2G+TgC5teng15tyC7RFY+qbYXrDZfatbvwDWzkl+sQ6PtvwBjib4VeNXjmaGr0Rv2NVN+jrEB6+3QD7MVpK8WhUI9ydYWPnRF/wwdP7ChNTmw/QHbZZJpJFEJxeabFDv2rrGXp3iOScMnxSEL6cSXt/hSh2inwPnxuWv7OhM+VMQjVfS7o+PbJ2KzPEUcfrdOYtDpP9cfzv2Fcy9c3LH2etXPXWUYWrvwEfblmKbHzg22yyPYm6Li5RTmQ3hJsN4EsogOnb2O0B4kmnjoQWCfYENnXA0x/MH0IuF7laAdROo0PjfM9UHaPGGSO6fY33voIIjtIkjYH9m+esVUJBoxJnIIvogJc/b7UNjzmH8nwuv1Ws2fHMTmikuxSTL9oURdfsQg9sajh8H6VEdT4792lDfO/hjbj2OUmOTWY3jH8hDQUYVsnjxj1e7FZxJ8lhCuErRTkTae4tyDTwaamL8faaAcyfcnshUxp+mJKkY7Bv4/3q3bHEOpdJBcvdrmQ/o4oL4IWQ7xnZA+eEFwlpKZH+DDIiZrLr1tjH5CfOPpTn4f4vEeCo592n94qE97E8BoXUCvDg1ySl5P/KMPmmSG0ssRinff4pPc31H41r253YRWzpKB19Np8L9PF5I3uDxBqxK0U5JqV7keABy1cHGn2GNDX2ZdDOnWA4G6KIf4/mQ6cQhetpz9+tQXnhpfzWdHZjcHrrHfUe6o5YAlB9x0kHcPRF/BKVJdYLuzkKSMffKSgB4bWYwAXjbufJi433iGBxvS458E2niOENo9EEbw/bEsxCJVSy9OfbD/0Hwbx8hrZ7/XlgPpNS4fEsauflSxGuI7NV2+4nPm2wGlhlTT2wTpy5ba5xsJS1ds6E3igpnHGE6FJwed+OtyY4x5U5vsEnoVg6/YSMVipxe/FvfggTD5jBMFonFQzRGvz8x3Jm4TVQ+z64m/sWzGYNQhyxdbcXIObfCpQWL1ub6I6TkS3n+apdQqyJllYPuO/TfikVscPld2v8e6jcmoEZhljH5KvLl4O3HCl4LzF8e0iz7VhX6HQWtyEOfzAy7YpO57Rtyk/CFW+o5M33FEayclP0RT49ce09KDR4EmuWNudL3G5ac6kHWWAkoG1vJpVUEyf3CGb/wBxr/sK2YmmhnyeWWBPdYyJYOv+kxXp3hORcN24evm7HoL0Zz5tKkwOvT9yKi6ME1fTbXxJ/Kr/jnvp5Tv0MsU/RCabXwVth3vpybc8I/5XK9fnzx505uDjG58e3AKfm737qoEKFEubsoe2Rodb5lfPDnFQ7ilh78z0Ph27hskFgW4r+Q2GBOf34eRO2PqrWnFnPl0D9avoOb4Unn4Bw1yXv2K9rmpgbYHga+Znzj8+lQBeC7FJEi/Xde+omNUv//79xijyCqputGHCsQ2/WaM3kN58EvfHn89VI+SQCzyQ/Xcd3niVRCvy5CfxKACr5rQJRUd6HgDcaGJrox1cJgCL9G9HWR+YjhaBGzjz0iUGvKl1azmZ6/PW9GEqLngGXzSo+s7fPrCpmG9s8Fre4Ox9kx7GNZlNb9rv/fw8ygi5rJU3qPfKhOPBrqmO1Q/cxcxtEfPNTwlsa2HeJ/ox4/ArvGllqTPSV7Ntk06yVHTV0zd9kqU+HSrZ0w9IXLW5ECHnhIF8tELJKngACK+Rp9iY9Ti+1/4vRnD+1B4iNmMsyzJ7ZK1rYVjnc80/Iq4ro+l80nP9Ai0jS9R0ygrtsdIuJ6WJQmWvt82OFNNEeuymjLku95Q6ilCD4nXXAALzrQgfmcHnk2f4dXoavjmQF1P4keIQKfxpY+E68mvJO39ikySr5Av70OSTQGr+V/rfCOGilRNvxnB+2hYiGPOYTUzTeI5Z+09IIidPtZtmTWz0Xof6gA/noYTgV7jWxqJLkluATz2AtBTUhdGRaJr1nszTPPrPO9TTuH/J+gl/qtwn8ZTBB5sBKKNb09M0+hmz5laM6Y71CAbZq31vjeMuQAW+Joxc6ZGw9QZqvvuPz4+jacIHCUC/w8/Y+uU1JMUVQAAAABJRU5ErkJggg=="> 50 EUR dovanų kuponą.</div>
        <a href="https://www.15min.lt/" class="subscription-btn show-counter" onclick="gaEvent('15max', 'OpenPaymentOptions', window.location.href);">Skaityti</a>
        <div class="meta">
            <p><a href="https://www.15min.lt/max/apie" target="_blank">Plačiau apie 15MAX</a></p>
        </div>
    </div>

